---
layout: post
title: "La lunga strada che parte da ieri"
date: 2013-11-19 08:17
comments: true
published: true
featured: false
categories: article
tags: simple-life introspezione post-pacco non-buttate-i-miei-giocattoli 1986
image:
  cover: strada.jpg
  credit: Guido Andolfato
  creditlink: http://www.flickr.com/photos/andolfato/
level:
hn: 
rd: 
---

Io se ripenso a tutta la strada che ho fatto fino a qui mi meriterei una
medaglia. Riguardando indietro ho combattutto tante di quelle volte che,
chiamarmi stanco di tutto questo a 37 anni appare un cliché. Ma tanto, anche se
mi chiama stanco, nessuno lotterà per me.

La maggior parte della gente vede di te la tua immagine presente. Quello che
fai e quello che dici sono la sommatoria di tanti fattori del tuo presente e
del tuo passato. 

Se quando eri piccolo, ad esempio, hanno passato interi anni a dirti quanto tu
fossi inadeguato o quanto tu non valessi niente come puoi essere un uomo sicuro
di sè? 

Se per la maggior parte del tempo lo hai passato solo perché semplicemente
nessuno ha dato importanza che tu socializzassi o per il semplice fatto che ti
hanno trattato come un pacco postale messo un po' di qui e messo un po' di là,
come puoi essere un compagnone? Come puoi essere uno da spogliatoio? 

Bhé, oddio con un po' di impegno ce la fai. Semplicemente fai il triplo della
fatica degli altri. Per arrivare dal punto A al punto B, mentre per alcuni è
qualcosa di naturale, per qualcun altro è una conquista immane contro giudizi
negativi, contro restrizioni, contro limiti assurdi. Quando arrivi al tuo
traguardo però te lo godi tutto e tiri fuori artigli alla Wolverine per
difenderlo.

Tutta la fatica che hai fatto però, i più non la vedono e se tu la racconti
loro, non la capiscono. Pensano tu stia esagerando. Dai l'immagine di un
altezzoso che pensa che sia speciale per essere arrivato a B. 

## Ieri

Riflettevo proprio ieri, quando un paio di persone mi dicevano che ero un
figlio cattivo ed irriconoscente che la mente umana è strana. Registra
brandelli di informazione in qualsiasi formato che apparentemente non hanno
senso e li tiene lì. Come fa il cervello a capire cosa è importante per il
futuro e salvarlo? Mistero, forse memorizza tutto e semplicemente certe cose te
le _risparmia_.

Più misericordia il mio cervello di certi buontemponi leader di religioni
monoteiste.

Ieri, alla bisogna mi è salito alla mente il ricordo di panna montata con
cannella. La domenica pomeriggio, quando l'Inter giovaca in trasferta (perché
mio padre era abbonato ma solo alle partite in casa) ricordo che nei mesi
invernali si usciva per una passeggiata in quel di Cologno Monzese, allegra
cittadina dell'hinterland milanese che avrei imparato ad odiare alla morte.

Ricordo **chiaramente** che mangiavo un cono di panna montata con cannella in
un bar che fa angolo della via parallela a via Sentati, per andare verso la
metropolitana per intenderci, dove una volta c'era l'acquedotto. Per inciso,
per anni ho continuato a comprare in quel bar l'abbonamento della
metropolitana.

Ricordo **chiaramente** la visuale che avevo attorno agli 8-10 anni perché il
mio campo visivo è coperto da una giacca di pelle di color beige chiaro, per
inciso era la manica della giacca di mio padre. La cosa sorprendete è che se
ripenso a quei momenti io vedo veramente il campo visivo beige. 

Incredibile.

Ci sono informazioni che però il mio cervello non rilascia. Ero felice? Ero
sereno? Ho chiesto ad alcuni amici di allora di aiutarmi a ricordare ma,
chiaramente, le chiacchierate tra bambini volano leggere negli anni e si
perdono tra i solchi delle varie vite. 

Il sapore alla cannella no, quello rimane.

## Al destino si sa non manca il senso dell'umorismo

Una delle frasi che ricordo chiaramente di mio padre era la sua esortazione a
non giocare mai in porta. Il concetto era che il portiere ha tutte le
responsabilità e non si prende mai i meriti di niente. La cosa buffa è che dal
24 Novembre 1986 io ho dovuto aspettare di conoscere mia moglie 19 anni dopo
per avere qualcuno che mi desse il merito di qualcosa. 

Ho dovuto giocare in porta, giocoforza, in una partita assurda. Una partita
giocata male, con regole sbagliate. Una partita dove ci sono 5 o 6 palloni e
c'è una porta sola ed una sola squadra contro. A volte hai un bonus e mettono
uno o due difensori ma è un bonus, dura poco. Per il resto sono pallonate.
Pallonate. La cosa positiva, riguardando indietro, è che incasso poco
nonostante le pallonate. Ma nessuno se ne accorge, presi come sono dal
difendere chi attacca.

Per inciso, quando ho giocato a calcio ho giocato veramente in porta. Alla fine
credo che il mio subconscio si sia immedesimato in quello che subiva. Le palle
erano tutte mie tranne quelle alte... sono alto un metro ed una sega dopotutto.

## Adesso vai e fai questo

Un altro ricordo, presente, di mio padre accade in un giorno qualsiasi di un
anno qualsiasi prima ovviamente dei 10 anni. Siamo all'oratorio San Marco di
Cologno Monzese, centro pieno di misericordia e molto ben disposto verso le
persone nuove. Io non volevo fermarmi a giocare, non conoscevo nessuno. Le mie
giornate di solito trascorrevano in casa con mia nonna, i miei lavoravano tutto
il giorno e quindi il mio cliché era che giocare da solo era una figata immane
o meglio, era l'unica alternativa.

Ricordo **chiaramente** che mio padre mi diede 10 centesimi e disse _"adesso tu
vai lì dentro (il bar dell'oratorio) ti prendi una spuma e giochi con quei
bambini"_ con la veemenza e la decisione che di solito uso per convincere
Daniele che lavarsi la faccia non è un crimine contro l'umanità.

Credo che in fondo mio padre era schiacciato da due caratteri molto forti e
molto in opposizione, mia mamma e mia nonna, e che covasse tutto dentro...
incapace forse di reagire. Credo che in qualche modo lui in quel momento fosse
incazzato nero per come io avevo *non* imparato a relazionarmi. Non lo giudico.
Per anni ho lasciato agire mia madre per evitare fastidi e vessazioni. Forse lo
capisco. Così come mi pare assurdo che nessuno mi portasse a giocare a pallone,
lui che era **matto** letteralmente per l'Inter e per il calcio.

Mi portarono in piscina obbligati dal medico perché iniziavo ad avere una forma
d'asma allergica. La prima volta che mio padre mi portò in piscina era
arrabbiato nero, non voleva farlo. Piano a piano qualche pezzo di puzzle va nel
verso giusto. 

## Dicevamo, ricordi

Ricordi belli? Pochi. Veramente pochi. Lo dico ora con la consapevolezza che
invece ne vorrei a valanga per coprire questi 27 anni. Ne vorrei veramente
tanti. 

Ricordi brutti? Troppi. Ricordi che adesso diventano domande. Domande alle
quali non puoi più dare risposte. Ti accorgi però che, mentre i tuoi coetanei
avevano una infanzia (bella o brutta per ora non importa, facciamo che per la
maggioranza fosse neutra) tu non l'avevi. 

Qualcuno, di materiale, che avrebbe dovuto in quel momento proteggerti te la
portò via, insieme ad un sacco di giocattoli in un freddo natale del 1986.

Qualcun altro lasciò fare. Incurante, inconsapevole... non lo so. So solo che
lasciò fare. 

Per questo, ora, quando nella mia vita costruisco qualcosa come una famiglia,
come la serenità o come lo sport che mi da sicurezza e calore io lotto per
evitare che me lo portino via. 

Proprio come qualcuno fece in un freddo natale del 1986.
