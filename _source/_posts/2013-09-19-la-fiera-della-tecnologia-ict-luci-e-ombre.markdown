---
layout: post
title: "La fiera della tecnologia ICT: luci e ombre"
date: 2013-09-19 08:01
comments: true
published: true
featured: false
categories: article
tags: fiera Milano ict tecnologia talk rant
image:
  cover: talk.png
---

Su [armoredcode ho parlato](http://armoredcode.com/blog/solid-as-diamond-talk-in-fiera-della-tecnolgia-ict-fair/)
del mio talk dalk punto di vista squisitamente tecnico. Oggi vi dico la mia
sulla [Fiera della tecnologia ICT](http://www.fdtict.it).

Dico subito, a scanso di equivoci che l'organizzazione ha fatto un ottimo
lavoro; non è facile inventarsi un nuovo evento in un mercato, quello della
tecnologia in Italia zeppo, mi si perdoni il francesismo, di miopi e spilorci.
Non tutti sono così certo, ma vedendo quanto sia difficile elemosinare un po'
di soldi per eventi del genere e vedendo che accade solo qui in Italia mi viene
in mente:

* o siamo spilorci (sì perché la crisi c'è ovunque)
* o in fondo della tecnologia non frega a nessun big player

## Le luci

_L'informazione._ Chi nn sapeva arrivare al padiglione fieristico aveva
abbondanti indicazioni ed una navetta gratuita che faceva la spola con la
metropolitana di Lotto. Ottima la partnership con Italo per chi veniva da
lontano.

_I laboratori._ In sala 6 sono stati organizzati dei talk più lunghi del normale
con anche esercitazioni pratiche. Veramente bello. Io ho seguito per un po' il
talk sulla Sicurezza delle Applicazioni Web e ne sono stato veramente
impressionato.

_Gli stand._ Come ogni fiera che si rispetti c'erano gli espositori. Tanti e
variegati. Veramente molto variegati, si andava da
[Checkpoint](http://www.checkpoint.com) che produce apparati di sicurezza
informatica perimetrale (cose di firewall, intrusion prevention, ... se non
sapete cosa siano, non fa niente... vivete lo stesso mentre se li conoscete
sapete che sono belli grossi) fino a piccole ma eccellenti realtà come
[Nuzoo](http://www.nuzoo.it) di un amico delle superiore che sta facendo
impresa nel campo della robotica e automazione (_disclaimer_ essendo un amico
potrei essere poco obiettivo... però sinceramente i robot che costruiscono sono
una figata).
Qui si può fare business, per chi vuole. **QUI PERO'** non nei talk (ne parlo
dopo nelle ombre).

_I talk._ La maggior parte, per fortuna, dei talk è di una qualità
impressionante, merito sia di chi li ha proposti che del comitato organizzatore
chiaramente. Si è parlato di tutto, dall'introduzione di Linux in azienda fino
all'errata percezione dell'hacker data dai film e serie televisive.

## Le ombre

_L'accoglienza._ Sarà che sono stato colpito da
[railsberry](http://www.railsberry.com) però persino il tanto amato
[WebbIT](http://www.webb.it) dava una maglietta o qualche gadget al relatore.
Il badge dei relatori era nettamente più brutto di quello dei visitatori: una
tessera plastificata contro un bel cartoncino grosso, colorato con persino lo
slogan "Keep calm, you're at Fiera...".

_Il catering._ 1€ un caffé servito in un bicchierino di carta. Ho detto tutto.
Non so se il catering è stato imposto da MilanoFiera ma, la prossima volta, è
meglio se gli organizzatori cercano più sponsor (magari all'estero visto che
sembra che la crisi l'abbiamo solo noi) ma offrono un catering migliore, magari
a prezzi più contenuti. Sarebbe fantastico se, visto il contesto, caffé e
beveraggi fossero gratis.

_Il dress code._ Ci avevano investito tanto sull'informalità. Sia nelle email
di conferma, sia su facebook, sia su twitter venivamo invitati tutti a non
venire in giacca e cravatta. Ovviamente l'italiano medio ha il prurito quando
qualcuno da una regola, quindi... almeno il 60% delle persone era in giacca e
cravatta. Sinceramente un formalismo che capisco se devi parlare con il CEO di
qualche grande società... se devi parlare di tecnologia o esporre un talk, lo
trovo un po' ridicolo visto che magari anche al matrimonio del tuo migliore
amico eri vestito così.

_I talk._ La cosa che non mi è andata giù di alcuni talk è stato il taglio
commerciale. Alcuni talk tecnici erano organizzati con due relatori in modo che
uno facesse un'introduzione di 10 minuti sull'appliance o sul prodotto che
producevano, altri hanno detto con fierezza che nonostante gli organizzatori
avevano chiesto talk non commerciali loro avrebbero fatto marchetta lo stesso.
Io come relatore ho dovuto firmare tanto di lettera con codice di condotta da
seguire dove mi si diceva che il mio talk non poteva essere commerciale. Ho
firmato una cosa per me ovvia, ma evidentemente all'Italiano che ha il
_bisniss_ nel sangue il concetto di regola proprio non va giù. 
Area espositiva = commercio... buisiness. Talk = approfondimento tecnologico /
divulgativo. Non vi vuole un Enrico Fermi per capirlo.

## Quindi

In realtà mi sono divertito, è stato veramente un bell'evento e spero che
l'anno prossimo sia un po' più grande e magari di più ampio respiro però... non
chiamiamola l'alternativa al WebbIT... quella era veramente tutta un'altra
magia.

Enjoy it!
