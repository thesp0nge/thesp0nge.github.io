---
layout: post
title: "Muffin fiocco di neve al caffè"
date: 2013-10-07 07:54
comments: true
published: true
featured: false
categories: article
tags: ricette muffin cioccolato daniele anna cooking-sp0nge
image:
  cover: muffin-fiocco-di-neve-caffe.jpg
level:
hn: 
rd: 
---

Oggi ci prepariamo per un classico delle ricette dei weekend in casa sp0nge: i
muffin.
Più o meno 10 anni fa, Koan condivise le sue ricette per i muffin con i quali
deliziava la blogsfera allora presente su
[livejournal](http://www.livejournal.com). Inutile dire che non ho mai seguito
la ricetta originale, anche se mai mi sono spinto così lontano nella
sperimentazione come ieri.

Un difetto dei miei muffin, rispetto a quelli che trovo al bar al lavoro, è che
sono stopposi. L'impasto non risulta soffice come se steste mangiando delle
nuvolette di cioccolato. Le volete le nuvolette di cioccolato? Allora provate
questa variante.

## Cosa serve

Per preparare 12 muffin fiocco di neve al caffè, vi serve:

* 280g di farina 00
* 20g di cacao amaro
* 160g di zucchero
* mezzo sacchetto di lievito per dolci
* 1 cucchiaino di sale
* 80cl di olio di oliva
* 120cl di latte
* 2 uova + procedimento segreto A
* 1 tazzina di ingrediente segreto B
* 1 tavoletta di cioccolato fondente da 100g
* un bambino di quasi 4 anni che mescoli e vi dica che siete bravi
* una bambina di 10 mesi che ha imparato a gattonare e vi ignora per dedicarsi
  ad un pinguino con le ruote
* stampi in silicone per muffin. Se non li avete, correte a prenderli: sono
  fondamentali.

Il procedimento segreto A è quello di separare i tuorli delle uova dagli albumi
e montare questi ultimi a neve in modo da ottenere una soffice nuvoletta
insapore. Attenzione: gli album vanno montati **solo alla fine del
procedimento** o come direbbe il mio aiutante, dell'impasto.

{% image half ingredienti-muffin.jpg %}

L'ingrediente segreto B è il caffè. Noi a casa usiamo una macchina per il caffé
all'americana. Fanculo la tradizionale Moka, a me piace il chiccherone di caffé
caldo e non ho paura di dire che:

* non è una brodaglia
* ha più caffeina della moka
* ha un gusto molto meno forte e deciso della moka chiaramente ma mi scalda
  molto di più. Se venite a casa mia una moka per voi comunque ce l'ho...

Di solito dalla mattina resta nel bricco sempre un po' di caffè da scaldare
all'uopo. In questa ricetta lo potete usare anche freddo come ho fatto io. In
alternativa, fatevi una moka e buttate una tazzina nell'impasto quando
indicato.

{% image half caffe-muffin.jpg %}


## Procedimento

Prima di tutto prendete la tavoletta di cioccolato e rompetela con un coltello
in quadrotti irregolari di circa mezzo centimetro per lato.
Questi finiranno nell'impasto alla fine, appena dopo gli albumi e poi saranno
la parte _misciolgoinbocca_ dei nostri muffin. Non importa la marca (io ho
usato quello dell'slunga), ma quello che conta è che sia fondente.

{% image half cioccolato-cubetti-muffin.jpg %}

A questo punto accendete il forno e lo scaldate a 180 gradi.

Prendete una bella terrina e versateci dentro la farina, lo zucchero, il cacao
in polvere, il cucchiano di sale ed il lievito. A questo punto dite al vostro
aiutate di 4 anni di mescolare.

{% image half mescolare-impasto-muffin.jpg %}

Mentre il vostro aiutante mescola tutto assieme, fino a far diventare il tutto
un complesso farinoso tendente al marroncino, voi prendete una scodella e
metteteci dentro le uova, l'olio, il caffé ed il latte. Rompete i tuorli con un
cucchiaio e sbattete le uova.

{% image half versare-olio-muffin.jpg %}

Non serve lavorarci sopra troppo. Date un minutino di sbattutina, tanto per
amalgamare l'uovo e conservate le forze per montare gli albumi.
Versate la scodella con il liquidume dentro la terrina con la farinosità e dite
al vostro aiutante di continuare a mescolare. L'idea è quella di ottenere un
composto omogeneo della consistenza di una crema. Se prendendone un po' con il
cucchiaio e lasciandolo cadere offre una certa resistenza e fa una specie di
filo dal cucchiaio fino alla terrina modello appunto crema che cade da un
cucchiaio allora avete raggiunto la giusta consistenza.

{% image half impasto-cremoso-muffin.jpg %}

Armatevi di pazienza e bicipiti e montate quei due albumi come se non ci fosse
un domani. L'aggiunta di questo dovrebbe dare spumosità ai vostri dolcetti una
volta tolti dal forno e si spera per qualche giorno.

Ottenuta la nuvoletta di albumi, versatela nella terrina insieme ai quadrotti
di cioccolato spezzettati all'inizio e date un po' di mescolate per rendere
tutto omogeneo.

{% image half stampi-muffin.jpg %}

Ora è giunto il momento di riempire gli stampi in silicone. Con queste dosi vi
vengono 12 muffin. Con un cucchiaio distribuite la crema ottenuta in modo da
riempire ciascun stampo per 3/4 e poi spedite i ragazzacci in forno, già caldo,
per 15/20 minuti.

## Test di accettazione

I vostri muffin sono pronti se, infilzandoli con uno stuzzicadenti, questo
resta asciutto... ovvero non tirate su impasto insieme al legnetto.

I vostri muffin si presentano non stereoidei come quelli di Starbuck's, ma
abbastanza gustosi per compensare mail idiote sul tema "non vedo perché
dobbiate fare test di security" (su apparati che da 8 anni hanno exploit
pubblici rilasciati periodicamente n.d.s).

{% image half muffin-fiocco-di-neve-caffe.jpg %}

Colonna sonora consigliata per la preparazione: The Boxer - Simon & Garfunkel.

{% blockquote %}

In the clearing stands a boxer 
And a fighter by his trade 
And he carries the reminders 
Of ev'ry glove that layed him down 
Or cut him till he cried out 
In his anger and his shame 
"I am leaving, I am leaving" 
But the fighter still remains.

{% endblockquote %}

{% youtube ky57Jo3-BaU %}

Enjoy!
