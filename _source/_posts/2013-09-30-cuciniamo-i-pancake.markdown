---
layout: post
title: "Cuciniamo i pancake"
date: 2013-09-30 07:53
comments: true
published: true
featured: false
categories: article
tags: ricette pancake daniele anna cooking-sp0nge
image:
  cover: pronti-pancake.jpg
level:
hn: 
rd: 
---

Cosa c'è di meglio da fare in un pomeriggio uggioso di fine settembre?
Bravissimi, cucinare i pancake.
I pancake sono una crepe in formato u.s.a. da consumarsi aperta possibilmente
con litri di sciroppo d'acero sopra e facendo finta di essere sulla Quinta
Strada a NYC.

## Cosa serve

Per cucinare i pancake vi serve:

* la ricetta (altrimenti nn andate da nessuna parte)
* l'ingrediente segreto A
* l'ingrediente segreto B
* un bambino di quasi 4 anni che mescoli e vi dica che siete bravi
* una bambina di 10 mesi che pianga e vi guardi torva
* 200g di farina 00
* 250ml di latte
* 2 uova
* 2 cucchiai di zucchero
* 2 pizzichi di sale
* 2 cucchia**ini** di lievito per dolci
* 1 cucchiaino di cannella
* 1 cucchiaino d'olio extravergine di oliva
* burro q.b.

La cannella è l'ingrediente segreto A. L'olio è l'ingrediente segreto B. Nella
ricetta originale, presa dal libro della reverendissima Benedetta (posso
escludere il cognome, se non sapete di quale Benedetta io stia parlando siete
fuori, non siete dei cuochi al Top), non ci sono quindi anche senza viene bene
lo stesso.

La cannella è l'ingrediente del quale potete aumentare la dose a piacimento...
sull'olio io starei al massimo sui 2 cucchiaini, son già belli unti di loro
alla fine.

{% image half ingredienti-pancake.jpg %}

## Procedimento

Prendete una bella terrina e ci versate dentro la farina, il livito, lo
zucchero ed il sale. Dite a questo punto al vostro aiuto cuoco di 4 anni di
iniziare a mescolare tra l'oro gli ingredienti. In realtà non serve a nulla ma
a lui piace e gli sembrerà di essere Buddy Valastro Jr. quindi... perché non
accontentarlo?

{% image half mescolare-pancake.jpg %}

In una scodella più piccola versate il latte, il cucchiaio di cannella ed i 2
tuorli d'uovo. **Attenzione** l'albume vi serve, conservatelo.
Mescolate il latte, le uova e la cannella... in questo caso serve veramente che
voi li sbatacchiate un po' in modo da rompere i tuorli ed amalgamare la
cannella rendendo il suo gusto omogeneo _(questo è il punto della ricetta dove
l'autore scrive qualcosa che non ha alcun senso, ma tanto voi avete capito lo
stesso ed io dovevo usare delle parole ad effetto)_.

{% image half impasto-pancake.jpg %}

Versate il contenuto della scodella in quello della terrina e dite al vostro
aiutante di continuare a mescolare. Adesso si che serve, deve diventare un
composto uniforme, denso e senza grumi. Se lo vedete troppo liquido aggiungete
un po' di farina e un po' di lievito (max 1 cucchiaino).

Intanto voi montate a neve gli albumi dell'uovo e fate assaggiare il risultato
al vostro aiutante che di solito si rifiuta di mangiare il bianco dell'uovo.
Così si convincerà che è commestibile.

Aggiungete i bianchi montati a neve al vostro composto e mescolate ancora un
po' fino a che non avete amalgamato il tutto.

Fatto? _bbbbravi_. A questo punto è ora che il vostro aiutante si allontani
perché dovete andare ai fornelli.

Fiamma vivace e padella anti aderente, meglio se di piccole dimensioni.
Prendete un ricciolo di burro ed ungete la padella dopo **ogni** pancake; se lo
fate solo dopo il primo, già il secondo è da buttare via. Occhio, poi la
padella sarà calda ed il burro schizzerà, mettete i pargoli a distanza di
sicurezza.

{% image half cuociamo-pancake.jpg %}

Con un mestolo prendete un po' di impasto e lasciatelo cadere nella padella
calda. Grazie alla fisica, prenderà da solo la forma ellittica ed inizierà a
gonfiarsi. Fatelo cuocere fino a che non vedete in superficie qualche bolla
d'aria che scoppia lasciando il buco (o al limite due minuti per lato). Poi
prendete e giratelo dall'altra parte per far cuocere l'altro lato. 

Mettete su un piatto e inondate di sciroppo d'acero.

{% image half pronti-pancake.jpg %}

Consiglio. Non esagerate, anche se li avete fatti in casa sono una botta
calorica.
