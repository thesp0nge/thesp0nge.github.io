---
layout: post
title: "Castelli di ghiaccio con crepe affitansi"
date: 2013-11-04 08:09
comments: true
published: true
featured: false
categories: article
tags: introspezione daniele novembre compleanni vita stress road-to-dutch-open
image:
  cover: castle-of-glass.jpg
level:
hn: 
rd: 
---

Ritrovarsi è il primo passo per poter migliorare. Inutile lavorare quando non
ci sei. Mentalmente intendo. 

Ultimamente mi piace molto il pezzo _Castle of glass_ dei Linking Park.
Rappresenta molto del Paolo collezione uomo autunno-inverno 2013. Per far
fronte ad un problema, perché 24 pungolamenti al giorno compreso festivi sono
**oggettivamente** un problema, mi sono coperto di ghiacchio, via via sempre
più consistente... via via sempre più spesso. Spazio per moglie e figli e pochi
altri e via via muri di ghiaccio, spessi a proteggere un piccolo mondo
costruito con le unghie e coi denti.

Alla lunga, essere coperti da un muro di ghiaccio è deleterio, ti fa venire il
raffreddore... prendi freddo alla gola... in buona sostanza non sai più chi
cazzo tu sia, non riesci a pensare ad altro che accumulare ghiaccio per
puntellare i buchi, portare blocchi quà e là per fare mura ancora più spesso. 

Passi il tuo tempo a difenderti dai demoni dimenticando che l'unico modo per
vincere è combattere.

## I Perego e l'innata voglia di festeggiare

Mio figlio chiede quando è il suo compleanno con almeno 6 mesi di anticipo. E
così Natale. Ora che il primo è imminente, giovedì, puntualmente ogni giorno
domanda _Oggi è il mio compleanno?_
Ieri più di una volta mi ha chiesto _Papà quando è il mio compleanno tu mi
canti tanti auguri?_

Messaggio chiaro: papà, io ho bisogno di sentirmi speciale, voglio calore e
voglio festa (possibilmente qualche macchinina). Regolati tu. 

Per Natale invece ci stiamo attrezzando. Io gli solletico il palato con le
ricette alle quali mi darà una mano e lui ribatte con albero, addobbi e luci.
Mia moglie nn ci sopporta più. Siamo un mix esplosivo per queste cose, potremmo
andare avanti a pianificare per un'intera colazione _(e chi ha figli sa che una
pianificazione con un bambino che arriva ai 10 minuti, ti sfinisce come un
brainstorm di due ore)_

## Mappe, demoni e Novembre

Io di solito a Novembre ho bisogno di **ampie** dosi di auto motivazione.
Musica, dolci, frasi motivazionali. In uno strano gioco del destino, Novembre
non è mai stato un mese normale. 

Con un passato che mi perseguita, uscire dal proprio confine di ghiaccio per
assecondare la voglia di un figlio che vuole festa credo sia uno sforzo
obbligato. Doloroso ma obbligato.

Ovviamente è uno sforzo per il quale avere la mente sgombra ed in equilibrio è
vitale. Il mio equilibrio in questo momento è pari ad una crepa in un muro...
frantumato e la brutta notizia è che non so come recuperarlo. **Non ne ho la
più pallida idea**

Recuperare l'equilibrio per Daniele, Anna, Francesca e Paolo. Quattro persone
che si meritano una roccia, al posto di una persona che cerca di far fronte ad
un passato che non molla, a mille paure e a tensioni che hanno condizionato la
mia vita ormai da quasi trent'anni.

Forse dovrei partire da questo. Ho lottato con le unghie e con i denti per
ricavarmi un piccolo posto nel mondo che potesse chiamarsi normale. Una piccola
oasi di serenità e di luce dopo troppe tenebre.

E' che a volte penso sia troppo da sopportare per un uomo solo. Dopotutto, non
mi ha morso un ragno radioattivo.

## Road to Holland

Il termine della settimana I di preparazione alla gara di Gennaio, ma anche
agli impegni sportivi che ci saranno in primavera è stato un disastro completo.
E questa settimana salterò un allenamento tecnico per il compleanno del mio
cucciolo. 

Il peso è aumentato rispetto a 2 mesi fa a 78.6Kg ma questo non è una cosa che
mi preoccupa... 6 etti li perdo solo con un po' di disintossicazione. Mi
preoccupa il polpaccio destro, quello della ginocchio operato. Oddio... mi
preoccupa anche il ginocchio, visto che dalla due giorni intensa di domenica e
lunedì scorso solo oggi ha smesso di farmi male. Quindi ha impiegato una
settimana per il recupero. 

Ho comprato su [Amazon](http://www.amazon.it) il libro Preparazione atletica
negli sport da combattimento e nelle arti marziali. 

**Disclaimer:** questo link contiene il mio tracking id amazon, quindi se
comprate questo libro seguendo questo link mi arrivano dei soldini. Doveroso
disclaimer così scegliete cosa fare liberamente. Nel caso, io ve lo consiglio
caldamente. 

Il capitolo più utile per chi è atleta più che preparatore è l'ultimo, dove da
esempi concreti di schede di allenamento integrative alla parte tecnica
specifica per ciascuno sport, parte tecnica ovviamente non trattata in questo
libro.

Secondo me manca un capitolo ad hoc sull'alimentazione nel caso di preparazione
agonistica ad una gara.

<iframe src="http://rcm-na.amazon-adsystem.com/e/cm?lt1=_blank&bc1=000000&IS2=1&bg1=FFFFFF&fc1=000000&lc1=0000FF&t=armoredcodeco-20&o=1&p=8&l=as4&m=amazon&f=ifr&ref=ss_til&asins=8820357054" style="width:120px;height:240px;" scrolling="no" marginwidth="0" marginheight="0" frameborder="0"></iframe>

Piccola divagazione geek. Venerdì scorso è uscito [il Nexus 5](http://www.google.com/nexus/5/) 
il nuovo telefono Android di Google. Il bimbo che è in me aveva già il dito
indice sul pulsante "Aggiungi al carrello", bramante di desiderio al grido di
_Deve essere mio_.

Poi mi sono ricordato... gara in olanda... volo e albergo per quattro... e mi
sono detto _Paolo, stai calmo... va tutto bene, tieni giù quel dito. Molla il
mouse. Tu non lo vuoi il Nexus 5. Tu non lo desideri ardentemente._ 

E così, più calmo, non l'ho ordinato. 

{% youtube RRGSHvlu9Ss %}

_L'immagine di copertina è di [Etolane](http://www.flickr.com/photos/etolane/) su licenza Creative Commons_
