---
layout: post
title: "Scuole primarie e i tortellini della mamma"
date: 2013-12-09 08:06
comments: true
published: true
featured: false
categories: article
tags: politica primarie pd renzi cuperlo civati seggio gessate partito-democratico calcio italiano-medio
image:
  cover:
level:
hn: 
rd: 
---

Ieri ho finalmente capito perché il Partito Democratico non sia riuscito mai a
vincere un'elezione contro il PDL. Seggio di Gessate a 15 km da Cascina Gobba e
dal comune di Milano, zona rurale improduttiva secondo alcuni dipendenti ATM
incrociati in una pagina facebook, cittadina della fascia urbana di Milano, mal
servita dal servizio pubblico e mal gestita dalla sua giunta di centro
sinistra, fortunatamente per noi cittadini, alla fine del suo mandato.

Villa d'Accò, in pieno centro paese. Sono le 12.30 e, dopo un giro coi bimbi ai
mercatini di Natale a Cambiago, io e mia moglie andiamo a votare le primarie.

Incipit, non nasco elettore del PD. Anzi, io nel 1994 ho votato Berlusconi
(credo di essere uno dei pochi a dirlo apertamente) ammaliato dalla promessa
del cambiamento del pachiderma Italia. 20 anni dopo è finito tutto a puttane,
non nel senso metaforico del termine.

Non posso essere elettore del Movimento 5 Stelle. A me sta sul cazzo chi fa
l'arruffa popoli in piazza. Vero, dovrebbe quindi starmi sul cazzo il 100% del
possibile elettorato. Tuttavia Beppe Grillo proprio non riesco a digerirlo e,
il nuovo che avanza, ha dimostrato che si è lasciato convincere, tra scie
chimiche e microspie, al trasformismo dei salotti romani.

Mi resta trasformarmi in uno xenofobo troglodita e votare una lega lombarda che
prima dei 5 stelle ha dimostrato palesemente quanto il dio denaro possa essere
convincente se devi giocare a fare la banderuola, oppure il partito
democratico. Vada per la due.

Dicevo, sono le 12.30 e vado al seggio che, recitano i manifesti, è aperto
dalle 8 alle 20 per permettere alla base l'espressione di tanto voto
democratico alla modica cifra di €2 come rimborso spese. €2 per 2 milioni di
votanti, faranno 4 milioni di euro. Se veramente vi è costato 4 milioni di euro
organizzare 1 giornata, 1, di votazioni... esticazzi se vi lascio il ministero
dell'economia.

Ma tant'è... non ho votato.

Arrivato al seggio, ricordiamolo di un comune malgovernato dal centro sinistra
da 8 anni, lo trovo chiuso. Due ragazze di fronte a me laconicamente, "_sono
andati a mangiare, riaprono alle 14.30_". 

Sono andati a mangiare? Il seggio chiuso per 2 ore (il 16% del tempo di voto)?
Ieri a mezzogiorno c'era Fiorentina - Roma, un match interessante oppure, vista
la giornata uggiosa ci saranno stati i tortellini o i pizzoccheri o magari la
polenta. Ma cristo santo non c'era il seggio aperto. Io il seggio chiuso per
pranzo come lo spiego a mio figlio quando gli racconterò della decadenza della
Repubblica Italiana e del perché parliamo tutti cinese?

Ma dove vogliamo andare? Piccola italia faziosa e litigiosa? Dove vuoi andare
se chiudi il seggio per la pappa mentre il paese governato a cazzo di cane è
almeno un paio di legislature che si porta dietro una legge elettorale che
tutti dicono di voler cambiare ma che alla fine nessuno tocca? Ma dove vuoi
andare se è dal 1994 che la sinistra parla di conflitto di interessi senza mai
risolverlo, arrogandosi però una superiorità morale ed intellettuale per
intercessione divina? 

Dove vuoi andare se la tua popolazione è ormai abituata a non rispettare regole
e persone. Fatevi un giro come pedoni e guardate quanti rispettano il codice
della strada. Dove fregare il prossimo è il minimo, dove non si chiede la
fattura e avere lo sconticino (mai al 20% perché non sappiamo neanche
mercanteggiare) e poi ci si lamenta se alzano le tasse perché la maggior parte
del PIL è sommersa?

Dove vuoi andare se viviamo ancora in un tessuto sociale dove per andare avanti
devi chiudere l'occhio, fare il favorino, tirare a campare, essere un po'
paraculo, non prendere mai una posizione. 

Ma dove vogliamo andare? Manco più allo stadio che è pericoloso, allora teniamo
il culone inchiodato al divano che la mamma ha fatto i tortelli come quando
eravamo piccoli... e poi c'è il calcio alla TV, tra una sfida a CandyCrash saga
e l'altra, ovviamente.

Enjoy it!
