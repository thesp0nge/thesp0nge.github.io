---
layout: post
title: "Resolutions e propositi 2014"
date: 2014-01-05 23:01
comments: true
published: true
featured: false
categories: article
tags: resolutions simple-life 2014 downshift wellness cultura emigrare 
image:
  cover:
level:
hn: 
rd: 
---

Era il [2011 e per il 2012 mi fissavo 7 obiettivi](http://thesp0nge.com/blog/resolutions_e_propositi_2012/) che,
ovviamente, non ho mantenuto.

La prima settimana di Gennaio si sta chiudendo e, complici un po' di
disintossicazione dal Web, non ho ancora scritto il post dei buoni propositi di
quest'anno, che non può mancare nel mio arsenale.

Il 2014 sarà l'anno dei mondiali in Brasile, l'anno della cintura nera (forse,
tocchiamo ferro), l'anno dei 38 anni. Ci sono molte ma molte cose che vorrei
augurarmi per questo nuovo anno.

La parola d'ordine sarà ancora _downshift_. Rallentare e godersi la vita.
Sentire i profumi del mondo. Vedere i colori nascosti tra le pieghe del
grigiume di una triste Italia destinata al fallimento totale.

Obiettivo numero **uno**: la salute. Dopo i bagordi Natalizi la lancetta della
Wii Fit si è fermata oggi a quota 79.9 Kg. Due considerazioni: grasso vuol dire
cuore affaticato e possibilità di problemi e la statistica dei maschi della
famiglia Perego non è al momento a me favorevole. Seconda considerazione: 
ogni 0.5Kg di grasso corporeo vuol dire 2.5Kg di pressione sulle ginocchia e
anche i sassi ormai sanno dei miei problemi. Quindi, 2014 vorrà dire
alimentarsi in maniera più sana.

Obiettivo numero **due**: la forma. Poche storie, oltre ad allenarmi 2 volte a
settimana a taekwondo e 2 volte coi pesi, devo ricominciare a correre. Quindi
l'obiettivo è di correre 720 Km in un anno.

Obiettivo numero **tre**: ordine. Devo essere meno disordinato, questo aiuterà
sia la produttività che il mio mal di testa quando poi non trovo le cose.

Obiettivo numero **quattro**: quotidiani. Non ho mai letto un quotidiano per
più di 1 settimana di fila. Questo può essere l'anno buono.

Obiettivo numero **cinque**: ecletticità. Tornare a scrivere, leggere,
ascoltare musica, fare foto, fare musica. L'importante è buttare fuori e
smettere di mascherarmi dietro la corazza del menefreghista cinico.

E voi? Come renderete magico questo 2014?
