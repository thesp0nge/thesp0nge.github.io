---
layout: post
title: 'Rantoli sulla customer satisfaction (tag: customer satisfaction, italia, usa,
  banfa, manager, 2011)'
categories:
- Simple life
tags: []
status: publish
type: post
published: true
meta:
  delicious: a:3:{s:5:"count";s:1:"0";s:9:"post_tags";s:0:"";s:4:"time";s:10:"1299507046";}
  reddit: a:2:{s:5:"count";s:1:"0";s:4:"time";s:10:"1299507047";}
  _elasticsearch_indexed_on: '2011-02-03 08:18:57'
---
<div class='posterous_autopost'>Ieri sera sono andato al centro commerciale, dovevo stampare delle <br />foto dalla chiavetta per un lavoretto che mio figlio deve fare <br />all'asilo. <p /> Avete presente quelle macchinette dove tu attacchi il device o la <br />scheda SD, scegli la foto, la stampi e paghi? Ecco, un servizio del <br />genere. <p /> Arrivo, inserisco la chiavetta e l'operatore (si perché non puoi farlo <br />tu ma devi attendere l'operatore) mi fa notare che il mio viso sarebbe <br />stato tagliato all'altezza del mento. Domando se si può spostare la <br />foto in modo da centrare meglio la zona della stampa. 'Assolutamente <br />no, non puoi farlo... puoi correggere gli occhi rossi ma non puoi mica <br />spostare l'immagine'. <p /> <!--more--> <p /> Io ammetto di essere un cacacazzo, soprattutto quando ho davanti un <br />computer e qualcuno mi dice 'Non si può fare'. Se con uno Z80 abbiamo <br />mandato 3 uomini sulla Luna, figurati se quel trabiccolo non mi <br />permette di centrare la foto. Se davvero non fosse possibile, forse è <br />meglio evitare di proporre il servizio... <p /> Comunque, a me questa storia che ti permette di correggere gli occhi <br />rossi ma non ti permette di centrare un'immagine puzza un po' troppo. <br />La correzione degli occhi rossi è un bell'algoritmo complesso rispetto <br />ad un semplice riposizionamento dell'area di stampa... così mi <br />impossesso del touch screen. <p /> 'Permette?'. Premo il tasto modifica e... sollievo appare, accanto <br />alla correzione degli occhi rossi ed altri controlli su luminosità, <br />effetto seppia e altri trabiccoli, un bellissimo tasto 'Zoom'. Lo <br />premo. <p /> Appare la foto ingrandita, con l'area di stampa in evidenza, con tasti <br />direzionali che mi permettono di spostare l'immagine e con le <br />impostazioni per il resize dell'immagine. Premo i tastini direzionali <br />e la centro un po' meglio... non voglio che il primo lavoretto di mio <br />figlio mi veda con il mento tagliato. <p /> 'A ma io non so poi come viene stampata. Non assicuro niente'. Io <br />penso... e come vuoi che venga stampata, verrà stampata più centrata <br />no? Decido per un più cordiale 'Non si preoccupi signora, mi prendo la <br />responsabilità. Dopotutto prima avevo il mento tagliato, di sicuro non <br />andrà peggio'. <p /> Ne stampo 3 copie. Tutte e tre con il mio mento al suo posto. Sono soddisfatto. <br />La signora un po' meno, dopo che le ho dimostrato forse di saperne fin <br />troppo per essere uno stupido cliente tanto che mi fa: 'Si ma anche <br />voi quando fate le foto non dovete stare così vicino al bordo'. <br />Decido di abbandonare la cordialità: 'Signora, la prossima volta che <br />sono in viaggio di nozze, su una barca in mezzo all'oceano giuro che <br />cercherò di stare più su del bordo'. <p /> Pago e vado via. <br />Quello che mi domando però è: quanti clienti si saranno fermati al <br />primo ed assoluto 'Non si può fare' ed avranno pagato per un servizio <br />che non li ha soddisfatti fino in fondo? <br />Questo modo di fare mi urta. Se io fornisco un servizio la mia <br />preoccupazione è soddifare il mio cliente, rispettando i soldi che mi <br />sta dando. Sembra invece che una volta intascata la pecunia, che il <br />cliente sia soddisfatto o meno non è una cosa di cui tener conto. <br />Forse in molti si accontentano rassegnati di un servizio mediocre, <br />penso a molte cose viste nel corso degli anni come professionista, di <br />sicuro se uno mi da dei soldi per un servizio professionale io devo <br />pensare prima alla soddisfazione del cliente e se questo vuol dire <br />imparare come funziona la mia macchinetta stampa foto, bhé allora devo <br />imparare ad usare la mia macchinetta stampa foto. Non solo il <br />registratore di cassa. <br />Differenza tra professionista e ciarlatano. <p /> Si traggono profondi insegnamenti per il futuro andando a stampare <br />foto al centro commerciale.</div>
