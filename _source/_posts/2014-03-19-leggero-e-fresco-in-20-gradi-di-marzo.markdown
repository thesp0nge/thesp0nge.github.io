---
layout: post
title: "Leggero e fresco in 20 gradi di marzo"
date: 2014-03-19 14:36
comments: true
published: true
featured: false
categories: article
tags: festa-del-papa vola-piano manny-tuttofare bagno ricordi
image:
  cover:
level:
hn:
rd:
---

A volte penso e ripenso che vorrei poter decidere io di restare accanto a mia
moglie e ai miei figli finché non siano genitori anche loro e fino a quando le
rughe sulle mie mani si possano contare a centinaia. Ma non posso farlo. Non
posso decidere io.

So che mio padre era una persona molto chiusa e riservata. L'unico ricordo che
ho è un suo scritto sul mio quaderno di storia in cui racconta di quando
nacqui. Traspare amore. Trasuda gioia. Quando lo leggo posso immaginare la
fatica per mettere per iscritto quelle emozioni. Col senno di poi, una
bellissima lettera d'amore per il figlio. Meno male che lo fece.

Non è certo solo oggi che penso intensamente a quanto sarebbe bello se fosse
ancora qui. L'ho pensato due settimane fa quando ho superato l'esame per la
cintura nera. L'ho pensato 20 minuti fa quando ho aggiustato uno sciacquone da
incasso. Lo penso spesso quando finisco il rito della nanna e Daniele e Anna
dormono. L'ho pensato quando ho comprato la mia prima macchina. L'ho pensato
quando l'Inter era sul tetto del mondo. L'ho pensato quando ho comprato questa
casa con un po' di giardino ed il barbeque. L'ho pensato quando ho sposato
Francesca. L'ho pensato quando sono nati i miei figli.

Oggi è la festa anche dei papà che sono dentro ai cuori dei propri figli, che
li hanno messi lì dentro al sicuro... al riparo dalle fatiche e dai su e giù
della vita.
E' la festa di quei papà che non esistono più su questa Terra ma
non per questo hanno smesso di essere presenti.

E' la festa di quei papà che ora continuano ad insegnare con i principi morali.

E' la festa di quei papà che ci danno forza quando sopra noi c'è un cielo nero
come la pece e non abbiamo un riparo.
E' la festa di quei papà che silenziosamente invochiamo prima di una battaglia,
perché ci diano coraggio e forza.
E' la festa di quei papà che il regalo più grande l'hanno fatto loro a noi.
Essere sempre nel nostro cuore.

{% blockquote %}
Dentro al bar con gli angeli e poi al cinema, e fumerai le nuvole, la musica
per te.
{% endblockquote %}

{% youtube QhzJ9yUP0HI %}
