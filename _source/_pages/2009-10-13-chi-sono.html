---
layout: page
title: Chi sono?
categories: []
tags: []
status: publish
type: page
published: true
meta:
  _wp_page_template: default
  _elasticsearch_indexed_on: '2009-10-13 08:32:32'
---
Paolo nasce un caldo pomeriggio del giugno del 1976 a Milano. Appassionato di computer fin da tenera età inizia, come tutti d'altronde, cercando di far muovere la mongolfiera sul Commodore 64. Ci riesce.

Arriva il 1996 e scopre <a href="http://www.kernel.org">Linux</a>, il C e le socket per l'esame di Architetture II alla Statale di Milano, ed è amore a prima vista.

A cavallo del millennio aprire una raw socket dallo user space non gli basta più e decide di mettere le mani nel kernel. Tutto questo quando il <a href="http://en.wikipedia.org/wiki/Linux_Security_Modules">Linux Security Module</a> non c'era ancora e tutto era fatto piazzando degli hook nelle chiamate di sistema del kernel.
Quando Linus decise che le chiamate di sistema non erano più esportabili (scelta condivisibile), la via fu di utilizzare il Linux Security Module appunto ed utilizzare gli hook ufficiali per tutti i controlli di sicurezza.

Il periodo di hack attorno al kernel ha dato vita al progetto <a href="http://sikurezza.org/angel/">AngeL</a> che, a quattro mani con l'amico Aldo, è diventato il progetto di laurea di entrambi. Un modulo per il kernel di linux che impedisse che un host potesse generare traffico ostile e che un utente collegato allo stesso host potesse compiere un attacco all'host stesso (privilege excalation, DoS, ...).

Ultimata l'università, nel 2001, Paolo è sviluppatore web in una società che si occupa di marchi e brevetti. Qui per 3 anni si specializza nel mondo web sempre dando uno sguardo alla sicurezza, assieme allo sviluppo, suoi amori nel mondo IT.

Nel frattempo decide che il <a href="http://www.taekwondo-fitae-itf.com/">Taekwon-do</a> è lo sport che fa per lui e nel 2003 ottiene una medaglia di bronzo nelle forme nei campionati Italiani FiTAE.

Il 28 Febbraio 2010 partecipa al 3° Open Lombardo, organizzato a Buccinasco dal M.to Saccomanno e raggiunge il secondo posto nella gara di combattimento e il terzo posto in quella di forme.

Attualmente è cintura rossa e si allena con il team del Maestro <a href="http://taekwondo-itf.jimdo.com/">Sergi</a>.

Dal 2004 nel frattempo è security consultant presso una società di consulenza e qui dentro fa nascere il programma di Application security. L'offerta si arricchisce di threat modeling, linee guida, tutoring e code review e Paolo può finalmente unire le sue grandi passioni, lo sviluppo e la security.

Da metà del 2010 torna al suo primo amore, lo sviluppo web e lo fa assieme ai ragazzi di <a href="http://www.bitmama.it">BitMama</a>.

Nel 2005 conosce una splendida donna, Francesca, se ne innamora e i due si sposano nel 2008. Nel 2009 nasce il primo pargoletto, Daniele.

Il 2009 è anche l'anno dei <a href="http://nightrainband.wordpress.com/">Nightrain</a>, band che Paolo fa nascere assieme ad altri 4 amici. La band propone un hard rock che parte dalle radici di Hendrix e passando per Billy Idol e Pearl Jam arriva alle sonorità dei Guns, Ac/Dc, Megadeth ed altri. Il 18 giugno 2009, si esibiscono alla <a href="http://www.blueshouse.it/">Blues House</a>, storico locale di Milano, vincendo la serata.

Il 2010 avrà il motto "Stay hungy, stay foolish".
